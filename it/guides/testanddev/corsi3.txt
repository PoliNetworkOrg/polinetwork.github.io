Corsi III a.a.

Questa guida è stata redatta dagli admin di Ingegneria Informatica del PoliNetwork, raccogliendo opinioni di diversi studenti che hanno frequentato il corso. Ogni paragrafetto è un'opinione.
Cliccate sul nome del corso per aprirne la pagina e leggere il programma dettagliato.

###BIOINFORMATICS ALGORITHMS
TELEGRAM https://t.me/joinchat/4rBQHamFbWRkYmM0
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=744529&polij_device_category=DESKTOP&__pj0=0&__pj1=9e3441292d61f42e8f252763f3c37183
A primo impatto il nome potrebbe trarre in inganno, infatti molti credono che questo corso
tratti prevalentemente argomenti di biologia e che quindi siano richieste conoscenze
pregresse.
In realtà il corso si focalizza sulla trattazione di algoritmi per il pattern matching, strutture
dati per costruire indici e algoritmi per allineamenti di sequenze (anche multiple).
Il corso è consigliato a chi è affascinato dal mondo degli algoritmi, lo studio della loro
complessità e alla loro applicazione in ambiti apparentemente lontani.
Il professore, Giulio Pavesi, è stato uno dei migliori professori della mia triennale.
Non solo ha spiegato con assoluta chiarezza tutti gli argomenti, ma ci ha anche mostrato
alcuni esempi sul materiale con cui attualmente lavora. Inoltre è rimasto più volte oltre
l’orario di lezione per chiarire dubbi oppure spiegarci in cosa consiste il lavoro del
bioinformatico.
Le esercitazioni sono tenute da un dottorando (Pietro Pinoli) che è molto preparato e
chiaro nelle spiegazioni, per questo motivo l’esame (per chi ha seguito) è stato più una
formalità per confermare quante conoscenze ci ha lasciato questo corso.
Gli esami hanno sempre la stessa struttura, ma il professore riesce comunque ad
aggiungere elementi che gli fanno capire che non è stato fatto uno studio superficiale
limitato alla memorizzazione dei concetti.
Anche se vorrete proseguire i vostri studi in ambiti molto diversi dalla bioinformatica, le
conoscenze che vi rimarranno potrebbero risultare inaspettatamente utili!

Corso veramente bello. Si studiano un sacco di cose interessanti e viste da un altro punto
di vista. Il Professor Pavesi è una persona preparatissima ed è stato davvero un piacere
seguire le sue lezioni. Consigliatissimo a chi vuole esplorare un ambito nuovo. Tengo a
sottolineare che tutto ciò che si studia in questo corso è applicabile in molti altri ambiti, qui
semplicemente si vede l'applicazione in ambito bioinformatico.

Il corso Bioinformatics Algorithms fa leva su due punti di forza principali:
1) lo studio di svariati algoritmi di programmazione dinamica (non coperti da altri corsi di
algoritmica);
2) la suggestività del contesto nel quale vengono applicati gli algoritmi studiati, ovvero il
campo della biologia molecolare.
Personalmente, ho anche trovato di particolare interesse la parte del corso relativa agli
Hidden Markov Models e all'algoritmo di Viterbi, in quanto costituiscono una modesta base
di partenza per l'eventuale studio futuro di materie inerenti al Machine Learning.
In conclusione, una nota di merito va anche al professore del corso (prof. Giulio Pavesi) in
quanto riesce a stimolare l'interesse per la materia e a estrapolare i concetti più importanti,
misti tra teoria e pratica, da ogni argomento.

Innanzitutto devo dire che è una materia che ho scelto perché diversa dalle solite materie
informatiche. Utile per differenziare un po' il percorso di studi. Il corso è partito subito bene
con il professore che fin da subito si è mostrato disponibile anche a spiegarci qualche
curiosità della biologia in dettaglio agli inizi di ogni lezione. Le sue ore passavano davvero
velocemente e le spiegazioni più che chiare. Magari l'unica difficoltà è che per alcuni
argomenti c'è bisogno di un po' di ragionamento in più ed è difficile seguire la spiegazione
per intero. Forse unica nota negativa è che si fanno davvero poche esercitazioni e il corso
rimane un po' una infarinatura generale dei principali algoritmi utilizzati.

Argomenti: molto particolari, è necessario avere un po’ di curiosità per apprezzarli. Tuttavia
hanno applicazioni anche in campi molto diversi dalla biologia e alla fine è sostanzialmente
un esame di algoritmi con contorno biologico.
Professore: il migliore mai avuto durante la triennale, infatti non è del politecnico.
Esercitatore: abbastanza insignificante, ci sono state pochissime esercitazioni in quanto
non strettamente necessarie (c’è molta teoria).
Esame: impegnativo ma interessante, alla fine si tratta di sapere bene algoritmi e strutture
dati. Si può dire che sia un “API (seconda parte) biologico”.</br></br>
E’ praticamente una parte due della parte di algoritmi/strutture dati di API. Il professore è
molto in gamba, simpatico ed è molto bravo a spiegare. Assolutamente consigliato per chi
vuole approfondire la parte di algoritmi e strutture dati, mentre la parte "bio" è più di
sottofondo, ma rende lo studio di questi algoritmi molto più interessante.</br></br>
Il corso di bioinformatics Algoritms tratta principalmente di algoritmi su stringhe utilizzati
nell'ambito della bioinformatica, ma le conoscenze apprese durante il corso sono
ampiamente utilizzabili in molti altri ambiti. Il professore spiega molto bene, ed è molto
disponibile a chiarimenti e ad approfondimenti sul tema. Quest'anno il corso, diversamente
da quanto specificato nel manifesto degli studi, è stato tenuto in Italiano.

###TECNOLOGIE INFORMATICHE PER IL WEB
TELEGRAM https://t.me/joinchat/LclXl0sp9idcmY7Q5lTJKQ
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=577909&polij_device_category=DESKTOP&__pj0=0&__pj1=ac672a04aaa53ba104e8fcd095b1726f
A mio parere se il proprio obiettivo è superare in modo più indolore possibile un semestre
di per sé doloroso come questo per laurearsi a luglio, questo non è il corso più adatto per
chi non ha alcuna esperienza pregressa in materia(come me), perché anche se gli
argomenti trattati non sono eccessivamente tanti né troppo complicati ci vuole comunque
del tempo per prenderci concretamente la mano, e quindi bisogna dedicarci più tempo
rispetto ad altri corsi a scelta decisamente più semplici (è una cosa che ho sentito
ovviamente, non l'ho provata in prima persona).
Detto questo, lo ritengo un corso molto ma molto interessante se si è affascinati e si
vogliono imparare cose nuove (anche se di base) su un mondo prima sconosciuto come la
programmazione web. Ovviamente è pur sempre un corso da 5 cfu e il tempo per trattare
argomenti che sarebbero ampi e complessi non c'è, quindi non ci si deve aspettare
ovviamente di essere in grado di sviluppare applicazioni web di grande complessità al
termine del semestre, è più che altro un'infarinatura che può fare capire se è un ramo di
interesse da approfondire nel tempo.
Infine, il docente è secondo me un grande punto a favore di questo corso, è sempre
disponibile ad aiutare e a venire incontro agli studenti, cerca di trasmetterci passione per
una disciplina che è evidente appassiona anche lui e ci mette lui stesso tanto impegno,
cosa che, almeno a me come studente, fa sempre piacere.</br></br>
Se piace la materia è veramente un'ottima scelta! Il professore penso sia uno dei migliori
mai avuti in triennale e, siccome mette a disposizione tutto il corso su beep in formato
video, non servono le lezioni, che si riducono ad essere approfondimenti dei video da lui
caricati. Nell’anno acc. 2019/2020 l'esame è stato sostituito con un progettino
(normalmente é uno scritto su carta, ma forse manterrà il progetto anche in futuro).

Come corso è molto interessante, tocca un po' tutte le fasi dell'evoluzione dei siti web.
Aspetti positivi: se una persona ha il tempo di star dietro alla materia e di programmare gli
esercizi che vengono proposti si porta poi con sé delle buone competenze sia su come
dovrebbero essere fatte le cose in modo ottimale sia su quali siano le best practices e la
capacità di applicarle.</br>Aspetti negativi: sicuramente che è sproporzionato il carico rispetto al numero di crediti, in più studiare e fare esercizi in parallelo al progetto di ingegneria del software è complicato
Diciamo che non lo consiglio a chi cerca un corso che serva solamente a fare numero per
arrivare a 180 crediti.

Il corso è molto stimolante in quanto al termine si è in grado di saper progettare webapp di
media complessità, con backend in java e frontend in html pure o javascript.
Un ulteriore vantaggio è che i principi di progettazione spiegati a lezione sono
essenzialmente indipendenti dal linguaggio di programmazione effettivamente utilizzato.
Il prof esige precisione e dimestichezza all'esame (un progetto nel nostro caso, a causa
Covid) ma a lezione spiega molto bene e con numerosi esempi pratici di webapp.

Non mi è piaciuto l’approccio alla materia dal mio punto di vista, in particolare per l’uso di
Java proprio no(sia per i problemi che incontri con aggiunta della scarsa community su
internet sia perché spesso le matricole sono ingabbiate poi in intelliJ o eclipse che non è in
massimo, poi con tomcat e siamo al top) sopratutto se è la prima volta che si approccia in
questa materia che io tanto amo. È meglio cercare da soli le risorse magari su Python e
nodeJs e tenersi aggiornati con Medium o YT, se lo studente è questo che cerca ovvero
informarsi della materia. Non è che non sappia spiegare ma semplicemente ha un
approccio troppo verticale e a volte si dilunga di troppo. Altrimenti se sono solo per i crediti
che si vuole fare allora il rapporto crediti e tempo studio va bene.
Ho seguito qualche lezione su teams (attorno alle 6/7) e una parte delle registrazioni
proposte poi ho smesso, quindi la mia considerazione diciamo che vale anche poco. Però
bisogna tenere in considerazione che ciò che spiega è utile, ma è l’approccio che non mi è
piaciuto.

Uno dei corsi potenzialmente più impegnativi tra quelli a scelta. Se c'è dell'interesse verso
la programmazione web è consigliato perché dá delle ottime basi. Anche se le tecnologie
utilizzate sono abbastanza datate offre un'ottima base per capire quelle più moderne.
Fraternali è un ottimo professore.

###SOFTWARE DEFINED NETWORKING
TELEGRAM https://t.me/joinchat/dTa-Xd2SJSxhNTlk
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=691339&polij_device_category=DESKTOP&__pj0=0&__pj1=b32d9a733d99f06fae7d08905ec155d5
Indubbiamente è un corso pensato maggiormente per i telecom, ma super fattibile per
chiunque abbia rudimenti di internet e reti (esame che tutti noi abbiamo fatto al primo
anno). Il corso secondo me è ben fatto, Verticale è molto chiaro e disponibile. Il materiale è
buono (anche perché praticamente bisognerà studiare su ciò che il prof metterà a
disposizione, non essendoci molto altro in giro). Gli argomenti trattati sono attuali (nel
senso che rappresentato un approccio moderno). In generale lo consiglierei a tutti quelli
che hanno trovato piacevole in corso di FIR, essendo quest'ultimo molto simile. Il progetto
è obbligatorio solo per i telecom, facoltativo per gli informatici (fornisce punti extra
all'esame, si tratta di scrivere un programmino in python). La difficoltà generale siamo più
o meno su basi di dati per intenderci, forse c’è meno roba.

Secondo me è interessante come materia (soprattutto se hai un minimo apprezzato
internet e reti) ma comunque il corso tratta tutto da zero e non serve avere delle
conoscenze preliminari. Il prof è estremamente chiaro e disponibile ma per andar bene
all’esame devi seguirlo bene, dato che non ci sono libri o eserciziari da cui studiare. Gli
esercizi (a meno di qualche variazione) sono sempre gli stessi e una volta capito il
meccanismo si fanno con tranquillità. Quindi lo consiglio.

###AUTOMAZIONE INDUSTRIALE
TELEGRAM https://t.me/joinchat/qR849YHhdN5lMzZk
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=617878&polij_device_category=DESKTOP&__pj0=0&__pj1=586e63f78dd1f0ce7a02946955f35892
La materia è abbastanza interessante, in particolare la seconda parte del corso. La prima è
molto meccanica e può invece risultare noiosa. Il professore è chiaro e l’esercitatore molto
bravo, è un corso facile da seguire e l’esame si prepara in poco tempo.</br></br>
Corso abbastanza interessante in cui vengono trattati i rudimenti dell'AI. La prima parte è
dedicata sui modelli teorici (Reti di Petri) e la loro analisi. Nella seconda parte invece
vengono affrontate tematiche più applicative con il PLC e un paio di linguaggi utilizzati per
programmarlo. Corso consigliato a chi interessa l'ambito o vuole seguire qualcosa di
tranquillo.

Argomenti: non particolarmente complessi, ma possono essere estremamente noiosi a mio
parere se non si ha un minimo interesse per il mondo dell’automazione. Inoltre è tutto
prettamente teorico, non c’è nessuna parte pratica di programmazione su PLC o simili (il
prof. Ha detto che è stata rimossa qualche anno fa). In genere è un esame che viene scelto
per la sua facilità.
Professore: molto preciso nelle spiegazioni ma estremamente soporifero. Disponibile, ma
un po’ lunatico (mi ha creato un sacco di problemi durante l’esame per colpa delle sue
modalità discutibili, per poi abbuonarmi tutto dopo che il mio fegato si era ormai eroso
completamente).
Esercitatore: simpatico, capace e chiaro nelle spiegazioni.
Esame: nulla di impossibile, ma con le modalità di quest’anno è diventato parecchio ostico.

Materia semplice come previsto, e si è rivelata anche abbastanza interessante date le
aspettative.
la materia comprende lo studio e la modellazione di reti di petri (parte principale del corso)
e controllori logici programmabili (sfc e ladder diagram), che con un po' di logica e
intuizione risultano essere quasi banali.
l'esame è abbastanza standard, di solito c'è un esercizio per ogni tipologia di argomento
(petri, sfc e ld) e superarlo anche con un buon voto è decisamente fattibile.
per lo studio le lezioni del professore sono più che sufficienti, le spiegazioni sono esaustive
in quanto i concetti sono comunque pochi alla fin fine, e quindi vengono spiegati fin nel
dettaglio e con numerosi esempi.</br>
A conti fatti non mi sono pentito della scelta, anzi la consiglio a chi non vuole ritrovarsi un
esame troppo complesso per i cfu che offre ma senza perdere lo stimolo allo studio dato
dal poco interesse.

###KNOWLEDGE ENGINEERING
TELEGRAM https://t.me/joinchat/N-MYWm98M543OGJk
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=667271&polij_device_category=DESKTOP&__pj0=0&__pj1=1467dab57c0890853f6b321e760cd297
Il corso è interessante, l'esame non è difficilissimo, purtroppo zero coordinazione tra i due
insegnanti che gestiscono le due metà del corso, e mentre il professore principale era
mediamente capace, il professore associato era, come appare anche sulle slide, un
“AssProf”.

I attended the course in the form of online lectures on Teams with Prof. Colombetti as
lecturer for the theorical/logic part and Dott Arrigoni Neri for the technological part.
Prof. Colombetti is a great professor, even with the online lectures he was able to make
everyone understand and explain in a clear and precise way. The amount of work he put
into preparing each lecture from ground, because of the new online teaching, was
admirable and tangible. Dott. Arrigoni is just the opposite, students can immediately make
out his lack of interest in teaching. He explains in a confused and difficult to follow way.
During the whole year we made around 5 exercises with him which is an insufficient
amount considering that his part of the exam consists only of exercises. However, despite
this tremendous lack of interest and material from Arrigoni, I strongly recommend the
course to students curious about logic and knowledge representation and reasoning
techniques. I say this because the preparation and experience of Prof. Colombetti is
amazing and it's definitely something worth experiencing.

###ROBOTICS
TELEGRAM https://t.me/joinchat/5yKcpi1_ip8xODhk
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=667653&polij_device_category=DESKTOP&__pj0=0&__pj1=a1b3fb0de8d506ddc89e80beb9d5228d
Corso molto interessante, forse più di quanto appare dalla sua presentazione sul piano
studi. Ho avuto l'impressione che tanta gente lo scarti a priori pensando che si tratti di un
corso di meccanica applicata, quando in realtà è fondamentalmente un corso sulla teoria
che sta dietro alle implementazioni di navigazione autonoma di robot. La parte teorica è
spiegata totalmente bottom up, un approccio che personalmente preferisco.
La parte pratica non consiste in esercizi ma nell'utilizzo di un middleware veramente usato
in ambito lavorativo, quindi per una volta alla fine del corso ti senti di avere acquisito skill
veramente sfruttabili da solo (anche se comunque si tratta ovviamente di fondamenti).
Il professor Matteucci, che cura la parte teorica, sicuramente sa molto bene di cosa parla,
ed è super attento a chiedere spesso se ci sono domande, l'effetto è che è uno dei corsi
più partecipati da parte degli studenti che io abbia mai visto. Il professore della parte
pratica ha avuto mille problemi di internet, e questo ha reso le esercitazioni davvero difficili
da seguire (lag tremendo e voce robotica continuamente), ma a parte questo mi viene da
dire che è stato sempre molto disponibile ad aiutare gli studenti in caso di problemi con il
middleware appunto (tutti ne abbiamo avuti un po').
Un paio di ultime riflessioni sull'esame. A detta del prof, per minimizzare l'utilità di
"copiare" grazie alle modalità online, l'esame è stato ripensato per essere con domande
tipo open-book (pur non essendo open book), insomma domande di ragionamento e di
applicazione delle conoscenze rispetto alle domande puramente teoriche dell'esame
solito. Secondo me sì è esagerato andando troppo nella direzione open book, e alla fine
uno aveva poche opportunità per far valere lo studio dettagliato fatto per preparare
l'esame. Questa magari è solo la mia opinione, comunque i voti sono stati abbastanza
bassini.
Seconda e ultima riflessione per l'esame, Matteucci ha la fama di metterci anni a
correggere gli scritti, e complice questa nuova modalità, quest'anno sta dando il peggio di
sé. A noi laureandi ha verbalizzato l'esame il 13, e ha detto che non riuscirà a correggere
gli altri fino a 2 giorni prima del secondo appello. Ovviamente la soglia delle due settimane
dallo svolgimento dell'esame è stata superata ampiamente.

I attended the course in the form of online lectures on Teams with Prof. Matteucci as
lecturer for the theorical part and Dott. Mentasti for the ROS technological part.
Personally I found the course as one of the worst I came across during my laurea triennale.
This is not because of the topics, which potentially could be very interesting, but because of
the way the lectures were carried out. I identified the main problem in the lack of time of
Prof. Matteucci.
The year I attended the course he was lecturing 4 courses concurrently and this, in my
opinion, drastically reduced the quality. The slides are a copy and paste of slides from
various universities and are approximative, lacking good explanations. The lectures are
also best explained as approximative, a lot individual work is required by the student to try
and understand the lectures.
The technical part regarding ROS is also a great mess. The PhD student holds the lectures
which consist in him reading out examples found on the internet that we have to learn and
imitate for the project. To conclude I would not suggest this course even though the topics
are very important, my suggestion if you are really interested is to find another course on
these topics and follow it in your free time.

Tratta prevalentemente problemi di localizzazione, mapping e pathfinding di un robot dotato
di vari tipi di sensori e modi di locomozione. Fornisce le conoscenze teoriche per
comprendere gli argomenti. È abbastanza complesso per quanto riguarda la statistica su
cui si basano gli algoritmi trattati. Questi algoritmi sono estremamente interessanti, e sono
spiegati da una persona che chiaramente li ha capiti appieno. È particolarmente importante
seguire le lezioni, soprattutto nella seconda parte del corso, quando le nozioni di base sono
consolidate e si può passare allo studio degli algoritmi veri e propri. Ha una componente
pratica molto interessante che consiste nello studio di un middleware utilizzato per gestire
robot, e la scrittura di codice che risolve vari problemi nell'ambito, permettendo di attuare gli
algoritmi visti a lezione. </br>Questa parte progettuale è supportata da tante esercitazioni che entrano nel dettaglio della soluzione del problema, al punto che la stesura del progetto consiste fondamentalmente nella composizione di codice visto alle esercitazioni.</br>
La mia opinione è complessivamente positiva, sia per quanto riguarda gli argomenti che il
modo in cui sono stati spiegati, che il taglio generale del corso.

###SICUREZZA DELLE RETI
TELEGRAM https://t.me/joinchat/rQE1tluBZzgxMDE0
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=712674&polij_device_category=DESKTOP&__pj0=0&__pj1=d3ed0e0e341de91a0c53fbe462fca676
Il nome del corso è magari leggermente fuorviante, il contenuto è teoria dei numeri e
protocolli di comunicazione sicura. Il professore è simpatico e spiega bene, il corso
interessante. Il problema è che, confrontato col materiale, il professore non aggiunge nulla,
e in realtà sembra abbastanza impreparato e incapace di adattare la spiegazione se
qualcuno non capisce la sua esposizione. L’esame è quanto di più stupido si possa trovare,
3 esercizi più teoria (in tempi di COVID-19 2 esercizi più teoria) in cui lo scopo è fare più
conti possibili il più velocemente possibile, e la valutazione si basa sulla correttezza degli
stessi. La teoria è la parte più difficile in quanto non rilascia le correzioni delle domande e
trova sempre il modo di correggere delle imprecisioni, dovute semplicemente al fatto che
interpreta in modo diverso ogni volta e non spiega nel dettaglio a lezione. Il giudizio finale
rimane positivo. Il corso è tenuto come se fosse da 5 crediti (appropriato) mentre l’esame
sembra una prova almeno da 7-8 crediti.

Il corso di Sicurezza delle Reti tratta principalmente i fondamenti di crittografia, analizzando
gli algoritmi crittografici principali e la matematica sottostante, e le applicazioni di tali
algoritmi nella creazione di protocolli di comunicazione sicuri. Il corso è carico di
matematica, sia a livello di argomenti, ma anche a livello di esame in cui è richiesto saper
fare una quantità molto elevata di conti con buona precisione (È lecito usare la calcolatrice,
quindi può far comodo una calcolatrice che può effettuare le riduzioni modulari).</br>
Il corso può essere molto interessante, con il professore che cerca spesso di stimolare
l’interesse degli studenti. A questo proposito può accadere anche che il professore si perda
spesso in chiacchere non sempre strettamente inerenti agli argomenti del corso.</br>
Il professore è spesso amichevole, generoso nelle correzioni e consente quasi sempre di
sostenere un orale in cui il voto si alza quasi la totalità delle volte. Ogni tanto offre anche
esercizietti di programmazione da fare in autonomia a casa, che possono fruttare anche
loro qualche punto in più all’esame. Con una buona sicurezza nei conti l’esame può essere passato tranquillamente. </br>Assolutamente da non perdere i seminari aggiuntivi di Antonio Forzieri, che costituiscono
un’aggiunta molto interessante e anche molto pratica al corso, in cui vengono mostrati
alcuni tools di utilizzo reale.

Il corso tratta principalmente di algebra modulare e dei suoi utilizzi nei vari protocolli di
sicurezza esistenti (riguardanti la generazione e distribuzione di chiavi). Consiglio
vivamente di studiare la materia dal libro oltre che a seguire le lezioni del professore
(Bregni), in quanto tende ad essere impreciso e poco chiaro in molti argomenti.</br></br>
Essenzialmente un corso di fondamenti di crittografia e sistemi di comunicazione sicura. Si
parte con argomenti di aritmetica modulare, essenziale nei successivi argomenti di sistemi
di crittografia simmetrica e asimmetrica, e di certificati/firma digitale. La parte finale del
corso è invece incentrata sui sistemi di autenticazione e sui relativi protocolli applicativi.
Interessantissimi i tipi di attacco presentati per ogni sistema di sicurezza spiegato. Il
professore è molto bravo e competente, e non rende mai pesanti le lezioni. Per l’esame è
necessario esercitarsi a svolgere i vari esercizi numerici in brevissimo tempo e conoscere
in maniera molto precisa la teoria. Consigliato.

Non lo risceglierei nemmeno se mi pagassero causa Bregni. Non farò mai nessun suo
corso volontariamente.
Mi immaginavo di imparare tanti aspetti di sicurezza visti "al dritto e al rovescio", ovvero
come funzionano le cose, come si possono bucare e quali contromisure si possono
prendere. Invece è stato quasi totalmente un mappazzone matematico fine a se stesso,
che usava la sicurezza solo per fare "futili" (secondo Bregni) esempi di applicazione della
teoria matematica.

Il corso è composto da una parte introduttiva di matematica discreta, la quale risulta
importante per comprendere al meglio gli algoritmi di cifratura e tutti gli argomenti
successivi, che riguardano soprattutto i protocolli di sicurezza della comunicazione in
internet.
Oltre alle lezioni del professore consiglio vivamente di utilizzare i libri di testo in quanto
sono molto completi e chiari. Inoltre, se c'è la possibilità, consiglio di seguire i seminari che
risultano molto interessanti.

###PROGETTO DI INGEGNERIA INFORMATICA
TELEGRAM https://t.me/joinchat/eral-aNKaCI0Mjhk
MANIFEST https://pii.dei.polimi.it/
In generale le valutazioni sono molto alte e il lavoro assegnato rientra ampiamente nei 5
CFU. Consigliato per chi abbia voglia di fare qualcosa di più pratico come corso.
Mandate email a prof che vi sembrano interessanti dando disponibilità a partecipare a un
progetto con loro, o a qualche prof che abbia segnato sulla pagina del corso un progetto
che vi possa interessare. Potenzialmente potreste anche voi proporre un vostro progetto a
un prof interessato.

Questa materia consiste nello svolgimento di un progetto di dimensioni paragonabili a
quelle del Progetto di Ingegneria del Software, ma con ampia discrezionalità per quanto
riguarda l'argomento. La mia opinione della materia è quindi dipendente dal progetto che
ho scelto, e dai teammate, professori e dottorandi con cui ho lavorato.
Come considerazione generale sulla materia, va detto che richiede intraprendenza da parte
dello studente, perchè deve studiare quali sono i progetti offerti e i professori di riferimento,
chiedere colloqui per decidere cosa fare, e potenzialmente attivarsi per trovare uno o più
teammates. Questa fase è più complessa di quello che può sembrare, quindi il mio
consiglio è di iniziare a chiedere i colloqui durante il primo semestre, anche se il progetto
afferisce al secondo semestre.
A me ad esempio è capitato di dover cambiare progetto dopo essermi accorto che il primo
richiedeva molto lavoro in una direzione che non era di mio interesse, e poco invece negli
ambiti che più mi interessavano.
La scelta di progetti è ampia, e quindi lo sono anche i livelli di difficoltà. L'autonomia nello
svolgimento del singolo progetto mi è sembrata tanta, sia nel primo che poi ho lasciato che
nel secondo che ho portato a termine. Non ho approfondito questo aspetto, ma dovrebbeessere possibile anche proporre progetti nuovi, che non sono stati proposti da alcun professore. Consiglio di svolgerlo in team, perchè ci sono molti overhead di lavoro divisibili tra più persone, e in generale per poter affrontare progetti di maggiori dimensioni. La mia opinione complessiva è molto positiva. Trovo che l'aspetto pratico di quello che si
studia sia trattato troppo poco nel percorso di studi obbligatorio, e questa materia è stata
molto utile nel colmare questa lacuna. Trovo che questa materia, assieme al progetto di
ingegneria del software, abbia reso questo semestre il più formativo del mio percorso di
studi, portandomi dall'avere una conoscenza prevalentemente teorica della
programmazione, all'avere dimestichezza a scrivere codice in Java e Python.

Naturalmente la qualità dell’esperienza con il progetto di ingegneria informatica dipende
fortemente dal professore/professoressa con la quale viene effettuato il lavoro. È
consigliato dare un’occhiata al sito pii.dei.polimi.it per alcune idee sui progetti che sono
disponibili. Se nessuno di quei progetti vi interessa c’è sempre la possibilità di chiedere ad
un professore se è interessato a farvi lavorare ad un progetto proposto da voi (Cercate di
fare questo lavoro durante il primo semestre, senza tirarvi all’ultimo momento).
In linea generale il progetto è da svolgere con larga autonomia da parte dello studente, che
dovrà esporre al proprio professore referente i propri risultati un paio di volte durante il
semestre ed infine dovrà fare una presentazione finale del lavoro fatto. A causa
dell’autonomia richiesta è consigliato scegliere il progetto di ingegneria informatica solo se
si ha una buona padronanza del linguaggio di programmazione richiesto (che ovviamente
varia a seconda del progetto scelto).
I voti tendono ad essere molto alti, ma tenete conto che nello stesso periodo ci sarà anche
il progetto di ingegneria del software che ruberà anch’esso molto del vostro tempo, quindi ci
sarà bisogno di calibrarsi bene con i tempi. Tutto sommato però il progetto di ingegneria
informatica può essere (spesso, ma non sempre) terminato molto in fretta, anche nei primi
mesi di lavoro.

Il progetto di Ingegneria Informatica è un esame molto variabile poiché dipende molto dal
professore che si sceglie con cui svolgere il progetto.
E' possibile consultare la pagina https://pii.dei.polimi.it/ per trovare una lista di progetti
disponibili (anche se alcuni sono stati pubblicati anni passati), anche se è possibile
richiedere ad un qualsiasi professore se ha dei progetti disponibili per il 'corso'. Non tutti i
docenti che avevano pubblicato progetti alcuni fa (su pii.dei.polimi.it) hanno risposto alle
mail inviate per avere informazioni ulteriori e/o partecipare all'esame con loro; tuttavia
provare non costa nulla se il progetto sembra interessante.
Non sono previsti insegnamenti quindi l'esame non e' un vero e proprio corso, ma il carico
di lavoro e' solitamente minore dei 5 crediti assegnati e si può sempre avere un riscontro
con il professore per quanto riguarda il come stia andando il percorso e quali sono gli
obiettivi da raggiungere.
Ogni anno viene assegnato un professore coordinatore del progetto che sarà anche colui a
cui dovranno fare riferimento i professori scelti dagli alunni per svolgere l'esame. Il
coordinatore si occuperà soltanto di verbalizzare i voti comunicati dai professori che hanno
seguito il progetto, ma potrà chiedere una presentazione da parte degli studenti.
Se richiesto, e' possibile svolgere l'esame anche in gruppo (dipendentemente dal
professore e dal tipo di progetto scelto)
Sono solitamente necessarie capacita' di programmazione (prevalentemente linguaggi
come Python che risulta molto comodo per scrivere poco codice e utilizzare molte libreriegià esistenti) ma e' possibile solitamente utilizzare il linguaggio con cui si e' più abituati a
scrivere codice.
Se si e' abbastanza fiduciosi nelle proprie capacita' di scrivere codice, l'esame e'
interessante perché e' possibile svolgere qualcosa di molto pratico in confronto ad altri
corsi, c'e' molta possibilità di scelta ed e' possibile ambire a voti alti

###TIROCINIO
TELEGRAM https://t.me/joinchat/aK-LU6MQxeplMDg0
Esperienza che va fatta obbligatoriamente se pensate dopo la triennale di lavorare o di proseguire i vostri percorsi di studio all'estero, ma è molto consigliabile anche in caso rimaniate al Politecnico a mio parere. Fare un tirocinio significa imparare cosa vuol dire far parte di un'azienda, ragionare sui problemi, portare a termine gli obiettivi e rispettare le scadenze che ti danno i tuoi superiori. È un'anticipazione di quello che sarà la tua vita futura, dunque vale la pena di fare questa esperienza il prima possibile per poter capire davvero cosa significa lavorare in ambito informatico. È anche molto utile perché sviluppa un grande senso di responsabilità riguardo agli impegni lavorativi e migliora la tua capacità di lavorare in gruppo e di comunicare con gli altri membri dell'azienda. Bisogna anche avere coscienza nella scelta dell'azienda dove fare il tirocinio: fare tanti colloqui con le numerose aziende che il careeer service mette a disposizione e valutare la più adatta a voi sia rispetto ai tuoi interessi che rispetto alla professionalità che essi ti mostrano. Non scegliere un'azienda a caso ma rifletti con coscienza, perché quando inizierai il tirocinio dovrai dedicarti appieno ad esso quindi dovrai essere convinto di voler lavorare proprio in quella determinata azienda.

Il tirocinio in un'azienda è perfetto per chi vuole mettere in pratica cose già imparate durante gli anni del Poli e arricchirsi con altre che vengono apprese direttamente "sul campo" grazie alle guide del proprio tutor. Oltre a ciò, è una grande opportunità per chi vuole avviarsi al lavoro, infatti l'azienda dove si esegue il tirocinio alla fine di esso può darti la possibilità di proseguirlo indipendentemente dal Politecnico e/o assumerti.<br>
La mia esperienza è stata complessivamente positiva, ma ovviamente questo dipende molto dall'interesse verso l'area in cui opera l'azienda in cui si va a fare il tirocinio e la relazione che si instaura col tutor aziendale di riferimento.<br>
Si può trovare l'azienda sostanzialmente in due modi: o la si trova sul Career Service, e in questo caso si tratta di mandare il curriculum a tale azienda e svolgere un colloquio a seguito del quale puoi venire selezionato oppure no, oppure la si deve cercare da soli, come me. In questo ultimo caso, quando l'azienda accetta di farti fare il tirocinio, bisogna contattare il docente referente dei tirocini per ingegneria informatica, spiegando a grandi linee in cosa consiste il tirocinio. Se il tiorcinio viene approvato dal docente allora si deve procedere col trovare un docente del Politecnico che faccia da tutor accademico (sarà colui che alla fine di esso potrà accreditare i cfu del tirocinio), si deve comunicare alla SAT dei tirocini di ingegneria informatica che il docente ha approvato il tirocinio e bisogna che l'azienda si iscriva al Career Service del Politecnico (se non già iscritta) andando ad indicare di aver già trovato un candidato, pagando una tassa che può variare in base alla regione in cui si trova l'azienda (nel mio caso, se l'azienda non fosse stata già iscritta al Career Service, sarebbero stati circa 30 euro).<br>
A questo punto l'azienda dovrà compilare un Progetto Formativo in cui indica le mansioni del tirocinante e l'eventuale compensa mensile (in tal caso l'azienda farà un bonifico mensile come se fosse uno stipendio), che andrà firmato da tirocinante, azienda, tutor aziendale e tutor accademico per poter iniziare il tirocinio.<br>
Se si vuole fare il tirocinio da 10 crediti le ore da svolgere in azienda dovranno essere almeno 350.<br>
La suddivisione delle ora durante la settimana viene concordata direttamente con l'azienda, dal momento che sul progetto formativo si parla solo di orario pieno (circa 40 ore a settimana) oppure part-time (circa 20 ore alla settimana). Nel mio caso avevo scelto di farne 20 ma capitavano settimane in cui avevo molto tempo libero e ne facevo di più altre invece che ne facevo molte meno. In ogni caso con l'azienda avevo concordato una data di fine tirocinio abbastanza larga, in modo da avere la certezza di finire tutte le 350 ore in tempo.<br>
Il mio tirocinio riguardava lo sviluppo di una applicazione web (sia frontend che backend) con framework Angular e [ASP.NET](http://asp.NET) Core. In azienda mi hanno fornito una postazione di lavoro con un computer dedicato a me, su cui avrei lavorato all'applicazione con Visual Studio. Essendo una applicazione già molto sviluppata e pensata appunto per dei clienti dell'azienda da lanciare sul mercato, durante la prima parte del mio tirocinio ho dovuto principalmente studiare le basi di Angular e ASP.NET (quindi anche html, css, typescript e c#) e capire il codice (molto) che era stato già scritto fino a quel momento. Dopo aver preso dimestichezza con i linguaggi il tutor ha iniziato a darmi dei compiti da svolgere partendo da cose semplici, lasciandomi lavorare in modo autonomo con la possibilità di chiedere il suo aiuto al bisogno, e verificando quello che avevo fatto nel momento in cui gli comunicavo di aver finito qualcosa. Nel mio caso si trattava di aggiungere pagine/funzionalità all'applicazione.<br>
Allo scadere della data di fine tirocinio definita dal Progetto Formativo, viene inviato per email un questionario sia al tirocinante che al tutor aziendale. Mentre al tirocinante viene chiesto come si è trovato in azienda e di spiegare cosa si è fatto durante il tirocinio con una relazione di almeno 6000 battute, al tutor aziendale viene chiesto il livello di soddisfazione riguardo il tirocinante, se gli è stato offerto un lavoro, se il tirocinio è stato concluso ecc. É di assoluta importanza che questi questionari vengano compilati entro 20 giorni dalla data di fine tirocinio, altrimenti non possono essere assegnati i cfu al tirocinante.<br>
Quando entrambi i questionari sono stati compilati, al tutor accademico verrà inviata una mail di notifica con le risposte dei due questionari, al seguito della quale può accreditare i cfu. Il docente può richiedere un colloquio col tirocinante prima di accreditare i cfu (nel mio caso mi è stato chiesto di preparare una presentazione di 10 slide massimo, ma ogni docente ha preferenze diverse e fornirà di conseguenza tutte le informazioni a riguardo).

Il tirocinio è un'esperienza che, per gli studenti di ingegneria informatica più che per molte altre facoltà, porta un arricchimento al bagaglio di conoscenze pratiche (fondamentali nel nostro ambito) che lo rendono di estrema utilità e impossibile da non consigliare dopo averlo svolto.<br>
Io ho avuto la fortuna di intraprendere questa esperienza probabilmente nel modo più semplice. Tramite conoscenze personali interne ad una grande multinazionale, nel momento in cui hanno avuto bisogno per lo sviluppo di un progetto (quello che poi sarei andato a seguire) di un ragazzo/a che svolgesse questo lavoro, mi è stato chiesto se fossi interessato.
Ovviamente non me lo sono fatto ripetere due volte ed ho subito inviato il curriculum e svolto il colloquio con i responsabili come da prassi. L'azienda, che aveva già avuto tirocinanti provenienti dal Politecnico e quindi già attiva all'interno del career service) si è quindi attivata per fare in modo che potessi iniziare la mia esperienza lì, ed io, ho svolto le pratiche necessarie richieste dal Politecnico.<br>
Essendo a conoscenza fin da subito del fatto che il monte ore che avrei svolto in azienda sarebbe stato ben sopra quello richiesto da Politecnico, il mio ragionamento su che tipo di tirocinio svolgere è stato il seguente:<br>
non l'ho svolto come Stage (viene chiamato così il "tirocinio" che non assegna CFU) solamente perché sarebbe stato stupido non approfittare di potersi togliere un esame, essendo quella del tirocinio un'attività che occupa veramente tanto tempo;<br>
non ho svolto il tirocinio da 10 CFU perché esso impone di dover recuperare 5 CFU durante la magistrale (quindi di doverne poi fare 125);<br>
ed quindi, essendo la differenza tra il tirocinio da 5 e da 10 CFU unicamente riguante il monte ore MINIMO (in alcun modo massimo) da dover svolgere, ho optato per quello da 5 CFU.<br>
Sottolineo una cosa che ritengo importante. Non svolgete questa attività pensando alla quantità di ore che passerete in azienda, alle ore che perderete di studio o al correre a casa appena scattato il minuto conclusivo della vostra giornata. Passate a lavorare, imparare ed ascoltare chi vi accompagnerà in questo percorso ogni minuto che avete, perché se sarete fortunati, sarà il periodo (tra quello passato in triennale al Politecnico) in cui imparerete di più.<br>
Durante i miei 6 mesi in azienda (con orario classico lavorativo di 40h/sett), conclusisi purtroppo con due settimane di anticipo causa Covid, il progetto a cui sono stato assegnato riguardava lo sviluppo di un software di analisi visiva necessario per la verifica di qualità di alcuni componenti durante la produzione.
Prima di me un'altra studentessa del Politecnico aveva svolto un lavoro di analisi dei requisiti e sviluppo degli algoritmi necessari al fine di svolgere le analisi richieste. Il mio compito è stato quello di subentrare al suo lavoro sviluppando il software che sarebbe stato in grado di svolgere le analisi dando risultati utili da analizzare. Il lavoro è stato svolto in C# su IDE Visual Studio con l'utilizzo di librerie di image processing basate su OpenCV. Sono stato fin da subito spronato ad imparare, approfondire e cercare di implementare da solo le cose che mi venivano indicate, suggerite e consigliate; ovviamente sempre con il supporto del mio tutor e di altri colleghi in caso di necessità. Da qui, imparato da pressoché 0 C# ho potuto in meno di un mese mettermi al lavoro su quello che sarebbe divenuto il software definitivo.<br>
In conclusione la mia esperienza è stata estremamente positiva per molteplici motivi. In primo luogo perché mi ha permesso di FARE veramente molto per dei mesi, programmare ed approfondire scoperto cose che mi sono state fondamentali durante il progetto di Ingegneria del Software al semestre successivo. In secondo luogo vivere per 6 mesi all'interno di una grossa azienda imparando a gestire i ritmi lavorativi, le scadenze prefissate, i problemi di percorso e le necessità che si aggiungono di settimana in settimana, mi ha permesso di imparare a gestire molto meglio il mio lavoro.<br>
Per tutti questi motivi continuerò sempre a consigliare di svolgere un tirocinio a chiunque, al più presto, e il più a lungo possibile (con tempistiche sensate ovviamente).

